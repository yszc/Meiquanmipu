<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_26">三尖為氣之綱領論</h1>
<p class="mp_main">凡事專一則治，以其有主宰有統率，雖千頭萬緒而總歸於一轍也，如行軍有帥之運籌，治家有家長規則，方能同心協力，於事有濟。練氣練形動性關命，其氣之統領，氣之歸著可不究哉。頭為諸陽之總會，領一身之氣，頭不合則一身之氣不入矣。如俯勢而頭仰，則陽氣不入矣，仰勢而頭俯，則陰氣不入，左側俯勢而頭反右歪，則右半之陰陽不入，右側俯勢而頭左栽，則左半陰陽不入，側仰勢亦然。直起勢頭反縮，則下氣不得上升，直落勢頭反頂，則上氣不得下降，右旋轉而頭反左顧，則氣不得右入；左旋轉而頭反右回，則氣不得左入。三陰經止於手之內，三陽經止於手之背，為背月而往來血氣之道路。指法之屈伸聚散，手腕之俯仰伸翹，一有不合則脾氣不入矣。如平仰手直出而或反掌勾手，則氣必不入，平陰手直出或反掌勾手，氣亦不入；陰手下栽者，掌翹則陽氣不入，仰手上沖者，掌伸則陰亦不入；平陰手前蕩者，平仰手栽打者，腕勾則氣亦不入，側手直打者，跌手則氣不入，側手沉入者，翹手則氣亦不入。餘可類推。三陽經起於足之背，三陰經起於足之下，為腿胯往來氣血之道路。一足之尖跟楞掌，腳尖之伸翹內外，一有不合則腿氣不入矣。如仰勢踢，腳尖若伸則陽氣不入，俯勢栽，腳尖若翹則陰氣不入，起勢直攛，腳尖若伸則氣不得上升，落勢下墜，腳尖若翹則氣不得下降。餘可類推。</p>
<p class="mp_separator">&#160;</p>
<p class="mp_comment">︻評注：頭、手、足三尖為全身氣血運行之綱領。梅花樁武功講究一動則全身俱動，此時三尖則統領全身之氣血往來，稍有不合則內外失調、手足散亂、發勁不整。因此，練功中應注意發揮三尖之作用。槍、刀、劍、棍等器械，是人手足之延長，對手眼身法步的要求也更加嚴格。梅花樁認為拳為百般兵器之母，拳法也是器械，器械之中也有拳法。拳法是器械的基礎，這點容易被人理解，而器械之中也有拳法卻常常被人忽視。其實，槍、刀、劍、棍諸般兵器使用得心應手之人，其拳法也會得到極大的提高，這是因為器械的練習，使人能受到﹁ 三尖為氣之綱領﹂ 的訓練。︼</p>
<p id="calibre_pb_19" class="mp_end">&#160;</p>
</body>
</html>