<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_28">過氣論</h1>
<p class="mp_main">落點堅硬勇猛莫敵，賴全身之氣盡摧一處也。然有用之不去、氣去而牽扯不利，未知過氣之法也。蓋人身之氣發於命門，氣之源也。著於四末，氣之注也。而其流行之道路總要無雍滯無牽扯，方能來去流利，便捷莫測。故上氣在下欲入上，莫牽其下；下氣在上欲入下，莫滯其上；前氣在後順其後，而前自入；後氣在前理其前，而後自去；左氣在右，留意於右，右氣在左，留意於左。如直撞手，入氣於前，不勒後手撐後肘，氣不得自背而入；上沖手下手不下插，肩不下脫，氣不得自肋而上升；分擺者胸不開，則氣不得入於後；合抱者背不開，則氣不裹於前；直起者須勾其腳，直落者易縮其項。左手氣在右腳，右手氣在左腳，俯勢栽勢前探勢，宜掀其後腳之根也，墜勢當坐其臀，舉勢宜顛其足，栽磕莫翹足，恐上頂也，踢撩莫伸腳，慮下扯也。擴而充之，勢勢皆然。總之，氣之落也歸著一處，氣之來也不自一處，惟疏其源通其流，則道路滑利自不至步步為營，有牽扯不前之患矣。</p>
<p class="mp_separator"></p>
<p class="mp_comment">︻評注：內氣發於命門而著於四末，即乎足也。應疏其流通之道路，方能來去便捷莫測，然怎樣疏其源通其流，使道路滑利不致步步為營呢?這就要在練功中做到徹底舍棄自我，追求無思無住、一切皆空的心理狀態，才能使周身氣血暢流，在運動中呈現無阻無礙、滑快自然的狀態。此時一旦落點、氣之住也，全身之氣盡集一處，自然勇猛莫敵、威力強大。︼</p>
<p id="calibre_pb_21" class="mp_end"></p>
</body>
</html>