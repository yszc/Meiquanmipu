<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_16">論頭</h1>
<p class="mp_main">頭圓像天，為法陽之會，為精髓之海，為督任交會之處，統領一身之氣，陰陽入扶全視乎此。此處合則一身之氣俱入，此處不合則全身之氣俱失。其氣之凝聚落點有一定之處，不可不知。正俯勢為入陽氣，頭必俯而栽，氣落額顱印堂間；正仰勢為入陰氣，頭必仰而掀，氣落腦後風府間；正側勢為陰陽氣俱入，頭必側而栽，氣落頭角耳上也；斜側俯勢為陰陽氣斜入，頭必俯而歪，氣落額角日月間；斜側仰勢為陰氣斜入，頭必仰而偏，氣落枕骨近項間；直勢不仰不俯，不偏不斜為陰陽直入，頭必正而直，氣頂百會正頂心。又要知催氣之法，為不牽扯，如仰勢入陰氣，下頦掀、胸必昂、腹必鼓、手必舉、腳必翹，則三尖一氣陰氣自入矣。俯勢入陽氣，下頦勾、背必弓、手必落、腳根掀，則三尖一氣陽氣自入矣。側勢陰陽俱入，腮必掀、肋必提、一腳顛、一腳落、一膊起、一膊插，則三尖一氣陰陽並入矣。直起勢陰陽上沖，頭必頂肩必聳，腳起縱者翹尖提膝，不起縱者顛尖伸膝，則三尖一氣陰陽俱入矣。斜側仰俯可以類推。</p>
<p class="mp_separator"></p>
<p class="mp_comment">︻評注：本文旨在說明﹁ 頭﹂ 在練功與技擊中的重要性，它統領一身之氣，全身之陰陽能否和諧全要看它。因此，不論在練功或枝擊中，都要注意﹁ 頭﹂ 的俯仰斜正，使其與各種拳勢身法相合，做到三尖——頭尖、手尖、足尖一氣，則陰陽俱入，百脈流暢，全身成一整體矣。︼</p>
<p id="calibre_pb_8" class="mp_end"></p>
</body>
</html>