<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
	<h1 class="mp_title" u00024commentu0005bu00027idu00027u0005d="" id="calibre_toc_51">一貫之道</h1>
<p class="mp_main">易有太極，是生兩儀，兩儀生四象，四象生八卦，八卦生六十四爻，生生無窮。夫一者，太極也。貫者，生生不窮之儀也。易曰：生生之謂易，陰陽不測之謂神。夫乾，其靜也專，其動也直，是以大生焉。夫坤，其靜也翕，其動也辟，是以廣生焉。天地設位，而易行乎其中矣。成性存存，道義之門，引而伸之，觸類而長之，天下之能事畢矣。子曰：知變化之道者，其知神之所為乎。世子欲學文武之道者，一而已矣，詎可泛視也哉！</p>
<p class="mp_main">問：至聖之心如明鏡止水者，何謂也？答曰：即周子通書曰：寂然不動者，誠也；感而遂通者，神也；動而未形，有無之間者幾也。誠精故明，神感故妙，幾微故幽。誠神、幾、曰聖人。一謂為太極者，何謂也？答曰：道為太極，心為太極，萬物之理具於一心，隨感而應，皆合其宜，如四時行百物生，故曰聖心一太極。</p>
<p class="mp_main">太極拍位圖︵ 略︶</p>
<p id="calibre_pb_40" class="mp_end">&#160;</p>
</body>
</html>