<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_49">習武規矩十二條</h1>
<p class="mp_main">第一條：凡立教之始，務要他知孝悌忠信禮義廉恥之道，異日可以入則事其父兄，出則事其長上，不愧有勇知方之士。</p>
<p class="mp_main">第二條：凡入教之時，務要他知身體發膚受之父母，不敢毀傷。講習武藝，所以保身體。好勇鬥狠，所以危父母。切宜熟記。</p>
<p class="mp_main">第三條：凡習武務要使他知拳腳為槍棍之母。不活拳腳，則槍棍不獲臻其妙。徒尚拳腳，則遇敵不克取其勝。二者兼之，方得其趣。</p>
<p class="mp_main">第四條：凡學技之士，務要知安詳恭敬。雖曰手舞足蹈，似與文人不同，而其神化莫測，非粗心浮氣者所能入也。昔宋將嶽武穆上馬如無敵天神，下馬如有道賢人。</p>
<p class="mp_main">第五條：凡入拳堂時，務要沉細，不可喧嘩，方可知進退之中有妙著，趨避之內有利害。萬不可視拳腳如戲場，則學習才有進益。</p>
<p class="mp_main">第六條：凡出拳堂時，務要如見大敵，不可輕忽。當思何法可以破他，何著得以勝他，久久習之，可以登堂入室。</p>
<p class="mp_main">第七條：凡見師面，即便站起，不可視若路人。每見庸師俗弟之輩，並肩而行，同凳而坐，全無師弟之分，絕無尊敬之意。一則師藝淺，一則弟心傲，所以徒有習武之名而全無真藝之用也。</p>
<p class="mp_main">第八條：凡師弟授受之際，弟子卻不聽。俗人曰：不打師傅不得妙著。每有乘師無備，偷刺暗打，是最輕狂可惡。竊思奇著妙法，孰有圮上老人必待子房三進禮而後授。蓋奇著妙法，何師無之，皆因弟子輕薄不知尊師重道，不可大受，故秘而弗傳。況奇著妙法，俱是殺敵之毒手段，倘若輕施，弟必受傷，定要緩緩傳授，慢慢講說，始堪有得。自古學武難，傳武更難，因材而教，文武皆然，豈可躐等也哉！</p>
<p class="mp_main">第九條：凡教習武之士，當尊孔子有教無類。不然，仲弓不得列德行之科，互鄉鮮克有見聖之童。務使其改過自新，正見人才難得故耳。</p>
<p class="mp_main">第十條：凡傳教之師，斷不可重利輕藝。苟授匪人，敗名喪德，明有王法，暗有神鬼，可輕泄哉！孔子曰：我待價者也。價非千兩銀萬兩金，是待有尊德之君、重道之主。卑禮厚聘，方可出而仕也，如千銀萬金視若涕唾，豈足以動至聖之心哉？教者當如是耳。</p>
<p class="mp_main">第十一條：凡入教習武之士，諒其身之強弱、人之雅俗，如講道書生只可緩授其進退之法、閃搕之術，步騎身勢而已，斷不宜拳打腳踢，與門渾者一樣看也。</p>
<p class="mp_main">第十二條：凡拜師，於每月朔望日期，只行二拜禮，不必同君親之禮。何也，禮有隆殺，過猶不及，方免足恭之譏。切記，切記。</p>
<p id="calibre_pb_38" class="mp_end"></p>
</body>
</html>