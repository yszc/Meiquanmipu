<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_29">十二節屈伸往來落氣內外上下前後論</h1>
<p class="mp_main">三尖為氣之領袖，乃氣所歸著之處。人但知此三處宜堅實勇猛，不知落點宜全體堅硬如石，方能不懼人之沖突，不慮我之不敵也。其所以堅硬者，則在逐處之骨節。骨節者空隙也，乃人身之溪穀，為神明之所流注，此處精神填實，則如鐵似鋼，屈之不能伸，伸之不能屈，氣力方全。手有肩、肘、腕三節，腿有胯、膝、腳三節，左右共十二節，乃人身之大骨節。手之能握，足之能步，全賴此。如實沙袋，逐層填實，雖軟物使之堅硬，但氣落隨勢，有前後內外上下之分。如側身直勢雙手前攉者，肘心氣填於上，手腕氣驕於上，肩俱脫膝彎後凸，氣填於後，腳脖伸展，氣填於前，胯俱內收，氣頂於內。側身雙手下劈者，肘心氣填於前，手腕摧於下，前肩脫下，後肩提起，前膝屈頂，膝蓋腳脖撅，氣填脖後，膝胯屈，後膝顛伸外側，腳脖伸踏外側，顛提胯，正身前撲。雙手側豎前打者，肘心氣填於中，手腕氣實於外，肩俱脫，膝蓋前頂，氣實於前，腳脖屈握，氣頂於後，胯屈握小四平勢。兩手平脫者，肘心氣填於上，手腕氣填於內，肩俱脫，膝分擺，氣實外側，腳脖內側著力，胯外開。餘可類推。</p>
<p class="mp_separator"></p>
<p class="mp_comment">︻評注：梅花樁練功要求松肩墜肘，開檔開胯，膝胯平、步子大，兩臂伸向遠方，動作舒展大方，為的就是要伸筋拔骨，使百脈流暢。練功時將人身之骨節空隙拉開以內氣填充，動則流利柔順便捷莫測，落點氣聚神凝堅剛莫敵。氣之聚散隨心所欲方得自然之妙，練之於平時方能用之神明。︼</p>
<p id="calibre_pb_22" class="mp_end"></p>
</body>
</html>