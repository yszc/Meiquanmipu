<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_6">中氣論</h1>
<p class="mp_main">中氣者，即仙經所謂元陽、醫家所謂元氣也。以其居人身之正中，故武備名曰中氣。此氣即先天真乙之元氣。仙煉之則為內丹，武練之則為外丹，然內丹未有不借外丹而成者也。</p>
<p class="mp_main">蓋動靜互根溫養有法，自有結胎還原之妙，俗學不諳中氣根源，惟務手舞足蹈欲入元竅必不能也。人自有生以來，秉先天之氣，養神以化氣，積氣以化精。當父母構精初凝於虛危穴中，虛危穴前對臍後對腎，非上非下，非左非右，不前不後，不偏不倚，正居一身之正當中，稱為天根，號曰命門，即易所謂太極是也。真陰真陽俱藏此中，神明賴之，呼吸依之。﹁ 此氣靈明發為五髒之神，肺之魄，脾之意，腎之精與志，賴此主持，吸采天地之靈氣，呼出髒腑之濁氣，呼自命門而腎而肝而心而肺，吸自肺而心而脾而肝而腎而命</p>
<p class="mp_main">門。﹂ 十二經十五絡之流通系焉。經絡者氣血之道路也。人一呼氣血行三寸。一吸亦行三寸，呼吸定息共行六寸，人一日一夜凡一萬三千五百息，晝夜八百一十丈，凡行陰陽各二十五度，共晝夜凡五十遍周於一身。自經絡而達於髒腑，自髒腑而歸之於經絡矣，從此生腎而生骨。腎屬水髒，水能生木，肝屬木髒而主筋，筋附於骨乃生肝而長筋；木能生火，心屬火髒而生血脈，乃生心而主血脈；火能生土，脾屬土髒而主肌肉，乃生脾而長肌肉；土能生金，肺屬金髒而主皮</p>
<p class="mp_main">毛，乃生肺而長皮毛，五髒以次而長，六腑以次而生，是形之成也。因真乙之氣妙合而凝氣之聚也，由百骸之臭充實而實，一而二，二而一，原不可須臾離也。武備知此，練形以合外，練氣以實內，內外合一，堅硬如鐵，自成金剛不壞之體，則超凡入聖上乘可登，若雲制敵猶其小焉者也。</p>
<p class="mp_separator">&#160;</p>
<p class="mp_comment">︻評注：梅花樁武功鍛煉的目的是培養內丹，追求真形，這才是人身的真正解脫、到達彼岸。梅花樁武功以武治心，聚氣是關鍵。聚氣要求無思無為，無思無為時內氣又自然匯聚丹田。無思無為、寂然不動可生靈感，內丹之成需要靈感，因而﹁ 未有不借外丹而成者﹂ 。﹁ 動靜﹂ 乃拳法之基本要素，故﹁ 動靜互根，溫養有法﹂ 即梅花樁練形、練氣、練神的身心並練方法，它能使形氣合一和神氣合一而達內外一體，所以有﹁ 結胎還原之妙﹂ ，所謂﹁ 結胎﹂ 即內丹養成，中氣常團聚中宮。所謂﹁ 還原﹂ 即還歸﹁ 本來面目﹂ ，動則無阻無礙、無牽無掛，流暢自然，有徹底靈之真形。中氣之奧妙無窮，但它的啟動則在於神，而不在於意。神啟動者不假不借，有自然之妙。而以意啟動者常牽強附會，矯揉造作。中氣雖為人人所具有，但不練則不能聚，運轉不利亦不靈明。本文最後指出，梅花樁練功的目的是﹁ 超凡入聖﹂ 攀登上乘，至於技擊制敵，治病救人等皆自然而得矣。︼</p>
<p id="calibre_pb_5" class="mp_end">&#160;</p>
</body>
</html>