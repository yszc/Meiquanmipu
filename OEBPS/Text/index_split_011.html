<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_19">論足</h1>
<p class="mp_main">古人雲：頭圓像天，足方像地。又雲：手有反覆以像天，足有覆無反以像地，以其能承載一身之重，靜如山嶽，有盤石之穩，動如舟楫，無傾側之憂，如地之鎮靜而不動，平穩而難搖也。其用法虛實，﹁ 有兩腳俱虛俱實者，有前虛而後實，後虛而前實者，有左虛而右實，右虛而左實者，有一腳之尖跟楞掌應虛而應實者。總之，全實則動移不利，不實則不穩，有顛倒之患；不虛則不靈，全虛則輕飄不穩，有搖晃之憂，虛實相濟方得自然之妙。足有伸翹，﹁ 足尖伸而下入者，氣下降而栽沉也，足尖翹而上勾者，氣升上而飄浮也。﹂ 有橫順，﹁ 足尖有兩腳齊橫兩腳齊順者，有丁字步，一腳橫，一腳順也，有八字步，兩腳尖微向外開，如八字之鋪也，有雁行步，兩腳半橫半順，排列一樣如雁行之等齊也。﹂ 有輪擺，﹁ 有半旋輪，倒載車輪，仰俯無底筋鬥輪，擺有內擺，有外擺，各有其用也。﹂ 有灑蹬，﹁ 灑腳後伸，蹬腳前撞。﹂ 有踢跺，﹁ 踢腳有翹跺腳、橫截腳﹂ 。有擰搗，﹁ 擰腳尖旋，搗腳跟摧﹂ 能催送一身之氣，﹁ 身去腳不去，則牽扯而氣散。﹂ 何以扶助前手之力，﹁ 前手之氣在後腳，後腳不隨，身氣不入，終止半筋不能充滿。﹂ 足為百骸之舟楫，一腿之領袖，少有不合全體之氣俱不入矣。步法之用，不可不細為區別，側勢前撲者，雁行步半斜順也，十字前探者，丁字步前微橫後全順也，倒吊曳身者，亦丁字步前順後橫，後步顛順也，小四平落者，八字步腳尖兩邊開也，直身上攻者，雙顛步並齊展，腳背尖直豎也，起縱步一腳起一腳落，前進者後步先動，後退者前步先動，起要翹腳尖，落要伸腳尖，擠步仄身前進者俱橫步，擠步正身前進者，前步微橫後步全順，俱是後步先動，此即擠進後摧前也；搶步仄步前進者，俱橫步。搶步正身前進者，前步橫後步順，俱是前步先動，搶前攜後前帶後也；拉步側身後退者，兩腳俱橫，拉步正身後退者，前步橫後步順，俱是後步先退將前步拉回也；起縱橫剪者，左翦先動右步，右翦先動左步，起翹腳尖，落伸腳尖也。亂點無定步，兩腳尖俱伸擎顛踏任意也。紐縹步輪旋，腳尖俱顛，落點外楞著力，推我後退，兩腳尖顛擎，推我不倒。分摟前栽，弓背磕頭，兩腳齊顛。硬膝退翦車輪腳，伸尖直腿，不可勾腳以回氣，平徜步，兩腳伸直猛蹬，平身直躥。略舉大概，以明變化，總以隨勢順應為妙，不可乖其勢逆其氣，步法之用斯得之矣。</p>
<p class="mp_separator">&#160;</p>
<p class="mp_comment">︻評注：文中說明了足是武術運動的根基，足的用法全在於虛實相濟方有自然之妙。在各種拳勢步法中，兩腳虛實相宜方能靜之如山嶽有磐石之穩，動之則輕靈便捷，清楚利落，﹁ 腳落如貓行﹂ 之語就是此意。</p>
<p class="mp_comment">武林素有﹁ 梅拳善長於步﹂ 之稱，梅花樁武功亦很重視練步，它的技擊也多以步勝人。梅花樁技擊中之抓、拿、摔、打本身就很厲害，若再與步法結合，則如虎添翼，威力倍增。因而，足在步法訓練中是非常重要的。︼</p>
<p id="calibre_pb_11" class="mp_end">&#160;</p>
</body>
</html>