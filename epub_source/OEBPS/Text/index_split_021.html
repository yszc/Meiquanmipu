<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_28">过气论</h1>
<p class="mp_main">落点坚硬勇猛莫敌，赖全身之气尽摧一处也。然有用之不去、气去而牵扯不利，未知过气之法也。盖人身之气发于命门，气之源也。著于四末，气之注也。而其流行之道路总要无雍滞无牵扯，方能来去流利，便捷莫测。故上气在下欲入上，莫牵其下；下气在上欲入下，莫滞其上；前气在后顺其后，而前自入；后气在前理其前，而后自去；左气在右，留意于右，右气在左，留意于左。如直撞手，入气于前，不勒后手撑后肘，气不得自背而入；上冲手下手不下插，肩不下脱，气不得自肋而上升；分摆者胸不开，则气不得入于后；合抱者背不开，则气不裹于前；直起者须勾其脚，直落者易缩其项。左手气在右脚，右手气在左脚，俯势栽势前探势，宜掀其后脚之根也，坠势当坐其臀，举势宜颠其足，栽磕莫翘足，恐上顶也，踢撩莫伸脚，虑下扯也。扩而充之，势势皆然。总之，气之落也归著一处，气之来也不自一处，惟疏其源通其流，则道路滑利自不至步步为营，有牵扯不前之患矣。</p>
<p class="mp_separator"></p>
<p class="mp_comment">︻评注：内气发于命门而著于四末，即乎足也。应疏其流通之道路，方能来去便捷莫测，然怎样疏其源通其流，使道路滑利不致步步为营呢?这就要在练功中做到彻底舍弃自我，追求无思无住、一切皆空的心理状态，才能使周身气血畅流，在运动中呈现无阻无碍、滑快自然的状态。此时一旦落点、气之住也，全身之气尽集一处，自然勇猛莫敌、威力强大。︼</p>
<p id="calibre_pb_21" class="mp_end"></p>
</body>
</html>