<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
    <h1 class="mp_title" id="calibre_toc_48">习武序︵ 考订本︶</h1>
<p class="mp_main">杨炳 著</p>
<p class="mp_main">杨彦明 考订</p>
<p class="mp_main">有谓至治之世而武可以不练，此言之者迂也。盖武可以百年不用，不可一日不备。自古圣帝明王莫不隆文重武，公卿大夫率皆出将入相。无如时至近今，每多庸儒俗子，互相讥笑，文而弗武者有之，武而弗文者有之。此无他，皆所以自待者薄而期许者浅也。故孟子曰：待文王而后兴者，凡民也。若夫豪杰之士，虽无文王犹兴。</p>
<p class="mp_main">炳幸中探花，愧无全才之足录，幸有寸长之堪信。每遇亲友，屡请教授，恐为人之所患。若欲隐密，惧负师之所传。无可奈何，须俟尚志好学之士，将管窥微技细细详说。倘学者诚心习之，宝珍爱之，如君子深造之以道，焉知无左右逢源之乐，七日不食弹琴咏歌之趣乎！时而穷也，可以保身保家；时而达也，可以卫君卫国。治四海如盘石之安，登万民于仁寿之域，讵曰小补之哉！</p>
<p class="mp_main">时 乾隆七年岁次壬戌春二月朔一日</p>
<p class="mp_main">原任御前侍卫壬辰科探花及第杨 炳虎文甫编著</p>
<p class="mp_main">儒学生员王 端方儒校阅</p>
<p class="mp_main">校字 受业门人岳金梁擎天 武登科镇远</p>
<p class="mp_main">表侄周名久健庵 男兆熊梦叶</p>
<p class="mp_main">立教条目：</p>
<p class="mp_main">拳堂中间立</p>
<p class="mp_main">天地君亲师 神位</p>
<p class="mp_main">左书：振三纲须赖真武︵ 论纲常要恃文友讲︶</p>
<p class="mp_main">右书：整五常全凭大文︵ 定太平还让武将能︶</p>
<p class="mp_main">上书：一贯之道</p>
<p class="mp_main">设炉次第：上三炉，左一炉，右一炉</p>
<p class="mp_main">上香定则：五炉上香不必拘定。一握十数柱，上三炉或一握六柱，东炉三柱，西炉五柱。亦可为其贫富不等，只要诚敬为主，且简可行。</p>
<p class="mp_main">拜祖师仪注：</p>
<p class="mp_main">每逢朔望日期，定行三跪九叩首之礼。平常日期，只行一跪三叩首之礼，亦只要诚敬为主。</p>
<p class="mp_main">拳堂中徒拜师仪注：</p>
<p class="mp_main">拜师时只可先一揖，次叩首二个再一揖。若在别处见师，只用一揖。若久久不见，即叩首亦无不可。</p>
<p class="mp_main">历代相传武祖要言，如文子敬孔子，使人有遇庙生肃、过墓生哀之意。真性本于天生，教道成于师传。</p>
<p class="mp_main">上拜收元老祖</p>
<p class="mp_main">注解：收元老祖即天地也。言一元之气，化生万物，成始成终，故为收元老祖。</p>
<p class="mp_main">次拜均天教主</p>
<p class="mp_main">注解：均天教主即帝王也。言一人立极，居中治外，六合一家，故为均天教主。</p>
<p class="mp_main">终拜东都护法</p>
<p class="mp_main">注解：东都护法即亲师也。言一生气肇东，生我成我，恪遵王法，故曰东都护法。不可退前落后，切忌忘师背祖。然后再一愿，不可犯上作乱，连累父兄。如孔子曰：如所否者，天厌之，天厌之。师立于左右边，学徒望上叩首，如前著的拜法。</p>
<p class="mp_end" id="calibre_pb_37"></p>
</body>
</html>