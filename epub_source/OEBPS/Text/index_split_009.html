<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
 
</head>
  <body class="mp_body">
<h1 class="mp_title" u00024commentu0005bu00027idu00027u0005d="" id="calibre_toc_17">論手</h1>
<p class="mp_main">吳氏澄曰；手有五指指有三節，大指一節隱於大指之內像太極也，共十五節，兩手合數共三十節，以像一月三十日。日冬短夏長春秋平，故中指屬心主夏獨長火也；小指屬腎主冬獨短水也；食指屬肝主春；無名指屬肺主秋；肝木肺金；二指等齊春秋早也。大指屬脾主土，旺於四季，兼手四德獨擋一面，故四指缺其三尚能持物，無大指則無用矣。其相合之妙，不假不借不強制自有天然之巧。其指法惟斫手氣入小指外側，蕩手氣入後掌，此二手五指並排一片，指尖翻翹，餘手俱宜。五指圈措羅列周圍，指節勾握如弓，氣方擎聚不散。如豎手回勾手，大指與小指相對領氣水必合土，天一生水，得地之五而成六也。平陰手平陽手，大指與中指相對領氣，火必合土，地二生火，得天之五而成七也。仰邀手大指與食指相對領氣木必合土，天三生水，得地之五成八也。陰棚手大指與無名指相對領氣，金必合土，地四生金，得天之五而成九也。是金木水火無一可離土也。知此則指之相合有一定不易之理，分毫有錯，氣即不入矣。至於用法則有九則：直出直回一也，仰上攉挑二也，俯下沉栽三也，外勾分攏四也，內勾抱摟五也，斜攉右上六也，斜劈左下七也，斜領左上八也，斜摔右下九也，四正四隅兼以直出中路，又合乎九宮也。</p>
<p id="calibre_pb_9" class="mp_end"></p>
</body>
</html>